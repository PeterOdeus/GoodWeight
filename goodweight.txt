Välkommen till GoodWeight

Jag är en jojobantare som testat precis allt för att gå ner i vikt. Det mesta funkar på vägen ner. Men problemet är att jag alltid studsat upp i vikt kort efteråt. Dock insåg jag till sist att det behövdes en annan typ av beslutsamhet, att fåfängan inte räckte som drivkraft.

Jag utgick då ifrån två enkla principer. Den ena var att äta mindre mat på samma tid som jag tidigare åt mycket mera mat. Den andra var att utnyttja glädjen som uppstår när man delar med sig till andra. Alltså, att lura hjärnan att bli mätt på mindre mat, när den i själva verket blir lycklig över att jag skänkt glädje till nån. Dessa principer, “mat-tid” samt “mättande lycka”, resulterade i Android-appen GoodWeight. En minimalistiskt enkel inspirationsmetod som i själ och hjärta uppmuntrar mig att äta både mindre och långsammare. Minimalistiskt enkel, som i utan poäng, kalorier och speciella recept.

För det finns fortfarande möjlighet att äta god mat. Riktigt god mat till och med. Och att äta samma slags mat som resten av familjen. Jag äter bara mindre. Och långsammare. Och jag delar med mig till människor som jag tidigare bara passerade förbi.

Med hjälp av verktyget SlowFood började jag med att rata den tredje(!) portionen, men åt resten under lika lång tid. Sedan valde jag bort den andra portionen men åt fortfarande på samma tid. På detta vis fortsatte jag att dela maten tills jag hittade portioner som ändå mättade gott. Genom verktyget SlowFood har jag hittat en simpel väg till att långsamt njuta av mat med kvalitet. Som det skall vara.

Och genom att skänka delar av pengarna som mindre portioner sparar åt mig, till någon annan, så stärks min egna lyckokänsla och därigenom även mättnadskänslan. Genom att göra mig själv positivt delaktig i andras liv, så blir dom människorna också positivt delaktiga i mitt liv. Bara jag tar med mig tanken på välgärningarna till matbordet.

Istället för att köpa en tredje öl på puben kan man testa att skänka pengarna till gatumusikern som spelar utanför. Nöja sig med två rätter istället för en tre-rätters på restaurangen och sedan skänka pengarna till något välgörande ändamål. Istället för att köpa två bullar till sig själv, kan man köpa en till sig och en till någon som man tycker om. Eller ännu bättre, till någon som man inte tycker om.

För vår personliga lycka är hela tiden snubblande nära. Den vilar i oss varje dag. Men den är upp och ner och vrängd till oigenkännlighet av våra föreställningar om hur saker och ting skall vara. Men genom att öva på att ge så övar man på att också ta tillbaka gåvans glädje till självaste matbordet, och att utnyttja glädjen till att helt enkelt bli mätt på mindre mat.

Jag är säker nu på att denna GoodWeight-metod funkar på mig, nu och i framtiden. Aldrig har jag varit så bra på att balansera min vikt med den fingertoppskänsla som jag har idag. Och därför tänker jag att kanske du också vill pröva.

Själva appen består av mat-tidtagaren SlowFood samt två räknare. Den ena räknaren visar vikten som man justerar och sparar var och varannan morgon. Undertill finns även en fingervisning om vart man är på väg i vikt. Med den andra räknaren matar man in uppskattade pengar eller pengavärde som skänkt glädje till någon. Stort som smått. Välgörenhetsräknaren finns på samma sida som vikträknaren, och för mig funkar det som en påminnelse om att mentalt koppla ihop godhet och vikt. Som en personlig tävling i att belöna min godhet med en lika god kontroll över min vikt. Och så blir det så. En önskan om viktkontroll som blir uppfylld av sig själv.

Nu hoppas jag att fler kan ha glädje av metoden som hjälpt mig och att vi tillsammans här på Facebook kan hjälpas åt och utbyta tankar och idéer med varandra.

Allt gott till dig! Och till mig!

P.S Hälften av pengarna du betalar för appen går förresten till välgörenhet D.S
